<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
LICENČNÍ INFORMACE<br>
<br>
Níže uvedené Programy jsou licencovány na základě 
následujících podmínek uvedených v dokumentu Licenční informace, které 
doplňují licenční podmínky pro Program, s nimiž dříve Zákazník a IBM 
vyjádřili souhlas Pokud Zákazník dříve nevyjádřil souhlas s účinnými 
licenčními podmínkami pro Program, uplatní se licence Mezinárodní 
licenční smlouva pro programy bez záruky (Z125-5589-05).<br>
<br>
Název Programu (Číslo Programu):<br>
IBM WebSphere Application Server Migration Toolkit for 
Application Binaries V9.0 (TOOL)<br>
IBM WebSphere Application Server Migration Toolkit V9.0 
(TOOL)<br>
IBM Static Analysis V2.0 (COMPONENT)<br>
<br>
Na používání Programu Držitelem licence se vztahují 
následující standardní podmínky.<br>
<br>
Zakázané užívání<br>
<br>
Držitel licence nesmí používat nebo autorizovat ostatní pro 
použití Programu, pokud by selhání Programu mohlo způsobit smrt, 
škodu na zdraví nebo škody na majetku či životním prostředí.<br>
<br>
Benchmarking<br>
<br>
Držitel licence je oprávněn sdělit výsledky testování 
Programu nebo jeho dílčích komponent libovolné třetí straně za 
předpokladu, že (A) Držitel licence veřejně oznámí kompletní metodologii 
použitou při testování (např. nastavení hardwaru a softwaru, postup 
instalace a konfigurační soubory), (B) provede testování při 
spouštění Programu ve svém Určeném provozním prostředí a použije 
nejnovější aktualizace a opravy, které IBM nebo třetí strany 
dodávající produkty IBM ("Třetí strany") pro Program zpřístupnily, a 
(C) bude postupovat v souladu s veškerými pokyny pro ladění 
výkonu a "osvědčenými postupy", které jsou k dispozici v 
dokumentaci k Programu a na webových stránkách IBM týkajících se 
podpory Programu. Pokud Držitel licence zveřejní výsledky 
benchmarkových testů Programu, pak budou IBM nebo Třetí strany, nestanoví-
li podmínky smlouvy uzavřené mezi Držitelem licence a IBM nebo 
Třetími stranami jinak, oprávněny zveřejnit výsledky testování 
produktů Držitele licence, přičemž IBM nebo Třetí strany musí při 
testování produktů Držitele licence dodržet požadavky uvedené výše v 
bodech (A), (B) a (C).<br>
<br>
Bez ohledu na výše uvedené nesmí Držitel licence za žádných 
okolností zveřejnit výsledky benchmarkových testů technologie Outside 
In Technology bez předchozího písemného souhlasu.<br>
<br>
Výše uvedené podmínky týkající se testování se vztahují na 
níže uvedené Programy nebo jejich dílčí komponenty:<br>
IBM WebSphere Application Server Migration Toolkit V9.0<br>
IBM WebSphere Application Server Migration Toolkit for 
Application Binaries V9.0<br>
Static Analysis V2.0<br>
<br>
Komponenty ve vzorovém kódu a Vzorové materiály<br>
<br>
Program může obsahovat některé komponenty ve formě 
zdrojového kódu ("Komponenty ve zdrojovém kódu") a jiné materiály 
označované jako Vzorové materiály. Držitel licence smí kopírovat a 
měnit Komponenty ve zdrojovém kódu a Vzorové materiály pouze pro 
interní užívání a pouze pod podmínkou, že toto užívání bude v 
souladu s omezeními licenčních oprávnění stanovenými touto 
Smlouvou. Držitel licence však nesmí měnit ani odstraňovat žádné 
informace nebo výhrady týkající se autorských práv obsažené v 
Komponentách ve zdrojovém kódu nebo ve Vzorových materiálech. IBM 
poskytuje tyto Komponenty ve zdrojovém kódu a Vzorové materiály bez 
závazku podpory a "JAK JSOU", BEZ ZÁRUKY JAKÉHOKOLIV DRUHU, 
VYJÁDŘENÉ VÝSLOVNĚ ČI VYPLÝVAJÍCÍ Z OKOLNOSTÍ, VČETNĚ ZÁRUKY 
VLASTNICTVÍ, NEPORUŠENÍ PRÁV TŘETÍCH STRAN A ZÁRUK A PODMÍNEK 
PRODEJNOSTI A VHODNOSTI PRO DANÝ ÚČEL.<br>
<br>
L/N:  L-BJHS-BJ4SYQ<br>
D/N:  L-BJHS-BJ4SYQ<br>
P/N:  L-BJHS-BJ4SYQ<br>
<br>
<br>
﻿</BODY>
</HTML>