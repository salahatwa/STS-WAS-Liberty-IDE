<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
PODATKI O LICENCIRANJU<br>
<br>
Spodaj navedeni programi so licencirani na podlagi 
naslednjih določb in pogojev licenčne informacije, ki veljajo poleg 
pogojev licence za program, s katerimi naročnik in IBM predhodno 
soglašata. Če naročnik predhodno ne soglaša s pogoji, ki veljajo za 
program, velja Mednarodna licenčna pogodba za programe brez 
garancije (Z125-5589-05).<br>
<br>
Ime programa (Številka programa):<br>
IBM WebSphere Application Server Migration Toolkit for 
Application Binaries V9.0 (TOOL)<br>
IBM WebSphere Application Server Migration Toolkit V9.0 
(TOOL)<br>
IBM Static Analysis V2.0 (COMPONENT)<br>
<br>
Za uporabo programa s strani imetnika licence veljajo 
naslednji standardni pogoji.<br>
<br>
Prepovedana uporaba<br>
<br>
Imetnik licence ne sme uporabljati programa ali za njegovo 
uporabo pooblastiti drugih uporabnikov, če lahko napaka programa 
povzroči smrt, telesne poškodbe ali škodo na lastnini ali v okolju.<br>
<br>
Primerjalni preskusi<br>
<br>
Imetnik licence lahko razkrije rezultate primerjalnih 
preskusov programa ali njegovih podkomponent katerikoli tretji 
strani, pod pogojem, da imetnik licence (A) javno razkrije celotno 
metodologijo, uporabljeno v primerjalnem preskusu (to je nastavitev 
strojne in programske opreme, namestitveni postopek in 
konfiguracijske datoteke), (B) izvede primerjalni preskus imetnika licence 
z izvajanjem programa v svojem podanem operacijskem okolju z 
uporabo najnovejših ustreznih posodobitev in popravkov, ki jih 
nudijo za program IBM ali drugi proizvajalci, ki nudijo IBM-ove 
izdelke ("drugi proizvajalci") in (C) upošteva katerekoli in vse 
smernice za naravnavanje zmogljivosti in za "najboljše prakse", ki 
so na voljo v dokumentaciji programa in na IBM-ovih spletnih 
mestih s podporo za program. Če imetnik licence objavi rezultate 
kateregakoli primerjalnega preskusa za program, imajo IBM in drugi 
proizvajalci ne glede na navzkrižja, ki izhajajo iz katerekoli pogodbe 
med imetnikom licence in IBM-om ali drugim proizvajalcem, 
pravico objaviti rezultate primerjalnih preskusov v zvezi z izdelki 
imetnika licence, pod pogojem, da IBM ali drugi proizvajalci pri 
preskušanju izdelkov imetnika licence upoštevajo zgornje zahteve (A), 
(B) in (C).<br>
<br>
Ne glede na zgoraj povedano ne sme imetnik licence v 
nobenih okoliščinah objaviti rezultatov primerjalnih preskusov, 
opravljenih v tehnologiji Oracle Outside In Technology, če ne pridobi 
predhodnega pisnega dovoljenja.<br>
<br>
Za naslednje programe ali podkomponente veljajo zgornji 
pogoji za primerjalne preskuse:<br>
IBM WebSphere Application Server Migration Toolkit V9.0<br>
IBM WebSphere Application Server Migration Toolkit for 
Application Binaries V9.0<br>
Static Analysis V2.0<br>
<br>
Izvorne komponente in vzorčno gradivo<br>
<br>
Program lahko vključuje nekatere komponente v obliki 
izvorne kode ("izvorne komponente") in drugo gradivo, imenovano 
"vzorčno gradivo". Imetnik licence lahko kopira in spreminja izvorne 
komponente ter vzorčno gradivo za notranjo uporabo samo v primeru, da 
je takšna uporaba v okviru licenčnih pravic, določenih v tej 
pogodbi, vendar imetnik licence ne sme spreminjati ali brisati 
kakršnihkoli informacij o avtorstvu ali obvestil v izvornih komponentah 
ali vzorčnem gradivu. IBM ponuja izvorne komponente in vzorčno 
gradivo brez obveznosti za podporo in "TAKŠNO, KAKRŠNO JE", BREZ 
GARANCIJ KAKRŠNEKOLI VRSTE, PA NAJ BODO IZRECNE ALI NAKAZANE, KAR 
VKLJUČUJE TUDI GARANCIJO ZA NASLOV, NEKRŠENJE ALI NEOVIRANJE IN 
ZAKONSKE GARANCIJE IN POGOJE ZA PRODAJNOST IN PRIMERNOST ZA DOLOČEN 
NAMEN.<br>
<br>
L/N:  L-BJHS-BJ4SYQ<br>
D/N:  L-BJHS-BJ4SYQ<br>
P/N:  L-BJHS-BJ4SYQ<br>
<br>
<br>
﻿</BODY>
</HTML>